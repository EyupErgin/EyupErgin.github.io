---
title: Ölçeklerine Göre İstihbarat Türleri
permalink: "/tr/olceklerine-gore-istihbarat-turleri/"
layout: post
image:
  path: /images/olceklerine.png
  height: 300
  width: 1200
tags: []
---

<img src="/images/olceklerine.png">

> Herkese merhaba! Temel istihbarat serisinin son yazısı olan ölçeklerine göre istihbarat türleri yazısı ile karşınızdayım. İyi okumalar. [Click for English.](/types-of-intelligence-by-scale/)

### Giriş 
Bir önceki yazım olan alanlarına göre istihbarat serisi yazısında sizlere alanlarına göre istihbarat konularını ve dallarını detaylı şekilde işlemiş ve örneklendirmiştik. Bugün ise sizlerle istihbarat türlerinin ölçeklerine göre sınıflandırılmasını ve bu sınıflandırmanın kullanıcı bazında nasıl farklılıklar yaratabileceğini göstereceğim. Öyleyse çok uzatmadan konumuza geçelim.


### Ölçeklerine Göre İstihbarat
Ölçeklerine göre istihbarat türleri isminden de anlaşılabileceği üzere istihbarat alanlarının ölçeklerine veya seviyelerine göre sınıflandırılmasına verilen isimdir. Bu sınıflandırma İstihbaratı ikiye bölen alanlarına göre istihbarattan tamamen sıyrılarak, bazı kaynaklarda 3, bazı kaynaklarda ise 4'e ayrılmaktadır. Bu ayrım her kuruma ve kullandıkları yöntemlerden, istihbarat çalışması yaptıkları konulara ve servislere göre bile değişim gösterebilir. Bugün sizlere bu temel 4 ilkeyi işleyip askeri anlamda ne kadar önemli olduklarını aktaracağım. 

#### Stratejik İstihbarat
Stratejik istihbarat kelime anlamının da barındırdığı üzere, devletlerin veya kurumların en yetkili ve söz sahibi olan, karar verme yetkisine sahip yöneticilerin stratejik olarak tehdit ve fırsatları tespit ederek ve bunları değerlendirerek gerçekçi strateji ve planların üretilmesine ayrıca uygulama sürecinde gerekli bilgileri toplayıp, daha büyük çıkarımlar yapmasını sağlayan istihbarat alanıdır. 

Kurumlar veya devletler bazında bu istihbarat alanı karşı tehditlere karşı uzun vadeli plan ve politika uygulamasında büyük bir yere sahiptir. Ülkeler bazında bu istihbarat alanı daha doğru bir karar süreci ve daha doğru bir karar alınmasına yardımcı olurken, kurumlar bazında bu istihbarat alanı gelecek istihbarat operasyonlarının planlanmasında ve istikrarın sağlanmasına yardımcı olup, istihbarat çarkının daha düzenli işlemesine yardımcı olmaktadır.

#### Taktik İstihbarat
Taktik istihbarat, çok karmaşık bir düzene sahip olan ancak açıklaması kolay bir istihbarat alanılır. Bu istihbarat alanı, operasyon ve savaş anlarında dost veya düşmanın cari durumunu, potansiyelini, gücünü, amacını, tespit etmek için kullanılan istihbarat alanıdır. Bu istihbarat alanı sayesinde elde edilen bilgiler anında değerlendirilerek bilgi ihtiyacı olan kuruma veya departmana yönlendirilir. 

#### Operasyonel İstihbarat
Operasyonel İstihbarat, belirli bir amaca veya amaçlara dahilinde, bu amaçlara yönelik entegre şekilde çalışan taktik istihbarat operasyonlarının bütününden oluşturulmuş istihbarat alanıdır. Devletler açısından savaş zamanlarında operasyonel istihbarat, savaş zamanlarında cephenin durumu ve gelişmeler hakkında bilgi edinmek için kullanılmaktadır. Barış zamanlarında ise bu istibarat türü askeri operasyonel tatbikatlar ve keşif uçuşlarını kapsar. Ve son başlığımız, Entegre İstihbarat.

#### Entegre İstihbarat
Entegre istihbarat, bir alan değildir. Biz düzeni ifade eder ancak bir terim bakımından ise; taktik, operasyonel ve stratejik istihbarat operasyonlarını yürüten kurumların, ihtiyaç duyulduğu anda birlikte ve koordine şekilde çalışıp bilgi akışını sürekli sağlamaları ve bu bilgileri elde etme çabalarını ifade eder.

Ve böylece temel istihbarat serimize dair son noktayı koymuş bulunmaktayız.
Bundan sonra yeni serimiz olan siber istihbarat ile devam edeceğiz. Temelden inşa ederek bir istihbarat analistinin bilmesi gereken tüm bilgileri kapsayarak, yeni serimde görüşmek dileğiyle.
