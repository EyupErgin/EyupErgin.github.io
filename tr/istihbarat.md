---
title: İstihbarat, İstihbaratın Önemi ve İstihbarat Çarkı
description: Bu makalede İstihbaratın Tanımı, Kelimenin Kökeni, İstihbaratın Önemi, İstihbarat Verilerinin Nasıl İşleneceği ve İstihbarat Çarkına dair bilgilere yer verilmiştir.
image: /images/istihbarat-og.png

---

<img src="/images/intelligence-main.png">
> Bu makalede İstihbaratın Tanımı, Kelimenin Kökeni, İstihbaratın Önemi, İstihbarat Verilerinin Nasıl İşleneceği ve İstihbarat Çarkına dair bilgilere yer verilmiştir. <br>[Click for English.](/intelligence)

### Özet
İstihbarat, günlük hayatta yaşanan olaylar karşısında aklın kullanılmasıyla, uyum sağlamasıyla, bilgi ve tecrübelerin ışığında hayata geçirme yeteneğini ifade etmektedir.  
En basitten, en karmaşık olaylara kadar hayatın her alanında ve anında istihbarat yer almaktadır. İstihbarat her şeyden önce aklın ve zekanın kullanılmasıyla ilgilidir. En basit ve temel olarak; akıl yürütme, planlama, soyut düşünme, kavrama, öğrenme ve tecrübeler eşliğinde bunlardan ders çıkarma. Bunların hepsi bir istihbarat sürecidir. Ancak istihbarat sadece bunlardan ibaret değildir.
### İstihbarat Nedir?<br>
İstihbarat kelime anlamı açısından bakıldığında Türkçe'ye, Arapça'dan geçmiştir. Kelime kökeni olarak Arapçada geniş zamanı ifade eden "İstihbar" kelimesinin çoğulu olarak Türkçede anlam kazanmıştır. Anlam olarak, "haberler" , "yeni haber" , "yeni bilgi" anlamlara gelmektedir. Teknik olarak ise, "İstihbarat, haberlerin (ham bilgilerin) işlenmesi sonucu üretilen bir ürün veya bilgidir." İstihbarat, akıl yürütme, planlama, veri toplama gibi faaliyetler ile ham bilgileri değerlendirip bir sonuca varmaktır. Böylece istihbarat faaliyetleri ile elde edilen bilgiler, yine istihbarat faaliyetlerinde kullanılmaktadır. Böylece elde edilen bilgiler büyük bir öneme sahiptir. Bu durumda istihbarat ne derece önemlidir?
<br><br>
### İstihbarat Neden Önemlidir?<br>
İstihbaratın kelime anlamını tam anlamıyla kavradığımızda istihbaratın neden önemli olduğunu anlamak daha kolay olmaktadır. Çünkü, istihbarat bilgi demektir. İstihbaratın önemi, Geleceği görebilmek, oluşabilecek muhtemel sorunlar hakkında önceden bilgi sahibi olabilmek, olayların ve bilgilerin gerçek nedenlerine ve kaynaklarına ulaşabilmek demektir ve istihbarat bu nedenle önemlidir. Haber ham bilgidir. İstihbarat verisinin üretilebilmesi için ham bilgilerin sistematik şekilde işlenilebilmesi gerekmektedir. Önemli bir istihbarat bir diğer deyimle haber, doğru şekilde işlenmediği takdirde yanlış sonuçlara ve olay örgüsüne neden olabilir. Öyleyse bir istihbarat verisi nasıl işlenir?
<br><br>
### İstihbarat Verisi Nasıl İşlenir?<br>
İstihbarat verisinin işlenmesinin birçok yöntemi vardır. Gerçekleşmiş veya gerçekleşecek bir olay hakkında toplanan ham bilgi yorumlama ve akıl yürütme ile aşamalardan geçirilerek işlenir. Yorumlama yani tasnif istihbarat verisinin işlenmesinin ilk aşamasıdır. Bu aşamada ham bilgiler arasından benzer bilgiler bir araya getirilir ve yorumlanır. İşlenme konusunda bir diğer başlığımız ise kıymetlendirme yani değer biçme olarak da söylenebilir. Bu işlemde daha önce tasnif edilen verinin değerlendirilmesidir. Bu aşamada verinin kaynağı, güvenilirliği, doğruluğu gibi unsurlar değerlendirilerek yorum yapılır. Yapılan yorum kesin bir sonuca ulaşabilmek için mevcut istihbarat verilerine dayanılarak gelişmelerin bir benzeri durumların anlam ve önemini ortaya koyma işlemidir. Son olarak ise, bu aşamalardan geçirilen istihbarat verilerinin ihtiyacı olan kurum ve kuruluşlara gerekli zamanlarda ve uygun raporlama ile ulaştırılmasıdır. Ve böylece istihbarat çarkı tamamlanır. Çoğu istihbarat kurumu bu düzene farklı isimler vermiştir. İstihbarat çarkı, İstihbarat döngüsü, İstihbarat düzeni gibi isimler bulunmaktadır. Ancak hepsi aynı metodolojinin farklı isimlendirilmesidir. Bu çark çoğu zaman 4 temel basamaktan oluşsa da, daha fazla filtrelendirme gerektiği sürece farklı kategori ve sınıflara da ayrılabilmektedir. <br>

Böylece temel kısımlardan sıyrılarak, istihbaratın terimlerine kısa bir yolculuğa çıkalım. Peki, nedir bu istihbarat çarkı?<br><br>

<p align="center">
	<img src="/images/intelligence_cycle.png" height="350">
</p>
### İstihbarat Çarkı Nedir?<br>
İstihbarat Çarkı Nedir? Yukarıda eklemiş olduğum örnekte de görüldüğü üzere istihbarat çarkı, istihbarat sayesinde elde edilen verilerin düzenli ve sistematik şekilde işlenmesi demektir. Bu çark, sonsuz döngüye ve kendini sürekli yenileyen bir işleyişe sahiptir. Ayrıca istihbarat faaliyetleri kesintisiz süren çalışmalardır. Bu nedenle temel olarak bu metodolojiye benzer birçok farklı kurumun, birçok farklı istihbarat verisini işleme yöntemi bulunmaktadır. Ancak bunları 4 ana dalda incelemek gerekirse:<br>

<b> • İstihbarat İhtiyacının Tespiti: </b> İstihbaratın birinci evresi olan İstihbarat İhtiyacının Tespiti, istihbarat döngüsünün başlaması ve devamlılığı için önemli bir yere sahiptir. Bu kısımda istihbaratı elde edecek kuruma, istihbaratı eden edecek kurum veya kuruluş tarafından gerekli ana bilgiler verilerek, istihbaratı elde edecek kurumdan daha fazla sonuç alınması hedeflenmektedir. Böylece döngü başlamış olur ve son aşamasına kadar sorumluluğu istihbarat kurumu taşır.<br>

<b> • İstihbaratın Toplanması: </b> İstihbaratın ikinci evresinde, istihbaratı talep eden kurum veya kuruluş, istihbarat çarkından tamamen uzaklaşmış olur ve işlerin tamamı istihbarat kurumuna kalmıştır. Çarkın bu aşamasında, istihbarat sürecinin temel yapıtaşı olan "veri toplama" kısmı görev almaktadır. Bu aşamada veri toplama süreci kurumun kendi yöntemleri ile devam ederken, elde edilen veriler açık ve kapalı olarak ikiye ayrılmaktadır. Gazete, kitap, dergi, radyo ve televizyon gibi kaynaklar herkesin erişebileceği kaynaklar olduğu için bu kısımda Açık kaynaklar olarak adlandırılır. Bir diğer tabirle OSINT'i oluşturan Open-Source kelimesinin farklı ifadesidir. <br><br>
Açık ve herkesin erişebileceği kaynakların yanı sıra "veri toplama" aşamasında istihbarat kurumlarının farklı metot ve yöntemlere başvurarak elde ettiği verilere de Kapalı istihbarat verileri olarak ifade edilir. Peki, verileri topladıktan sonra yapılması gereken işlemlere göz atacak olursak. <br>

<b> • İstihbarat Verisinin İşlenmesi: </b> İstihbaratın üçüncü evresinde, önceki evrede toplanan verilerin işlenmesi ve değerlendirilmesi bulunmakta. İstihbarat verilerini toplarken iki bölüme ayırmıştık. Bu filtreleme yöntemi verileri Açık ve Kapalı olarak iki farklı kategoriye ayırmamızı sağladı. Kategorize edilen veriler için sıradaki yöntem değer biçme ve tasnif etmek kısmıdır. Bu kısımda öncelikle verilerin doğruluğu sorgulanır. Kurumlara ait çeşitli kaynaklar tarafından doğrulanan veriler, gelen talep üzerine ne tür ve ne derecede kullanılabileceği şeklinde kıymetlendirilir. Detaylı şekilde açıklamak gerekirse. Tasnif bu evrede ilk kısımdır. Verilerin değerlendirilmesinde tasnif işlemi sayesinde benzer veriler bir araya getirilir. Bir diğer aşama verilerin kıymetlendirilmesi bir diğer deyimle değer biçilmesidir. Kıymetlendirme aşamasında benzer veriler çeşitli yöntemler ile kaynağın doğruluğu ve güvenine göre derecelendirilir. Son aşamada ise elde edilen veriler yorumlanır. Makalemin başında da söylediğim üzere. İstihbarat, akıl yürütür ve sonuçlara ulaşır. Ve böylece son evreye geçilmiş olur. 

<b> • İstihbarat Verisinin Kullanılması: </b> İstihbaratın dördüncü ve son evresinde, bir önceki evrede değerlendirip, yorumlamış olduğumuz verilerin kullanılması ve yayımlanması vardır. Senaryo bazlı örneklendirecek olursak bu tür bir çark sonucunda elde edilen veriler yorumlandıktan sonra gerekli analiz ve yöntemlere dayanılarak, istihbarat verisini talep eden kuruma iletilir. Bu tür bir döngünün sonuna ulaşmış gibi görünse de, tam tersi şekilde tekrar ilk basamağa dönmekteyiz. Bu yüzden istihbarat döngüsü sonsuzdur. Kendini sürekli tazeleyen bir yapıya sahiptir. 

Bu güzel yazının bugünlük sonuna gelmiş olsak da düzenli yazmış olduğum blog yazıları ile haftada 2 defa karşınızda olacağım. Yazımı okuduğunuz için teşekkür eder sağlıklı günler dilerim. 
<br><br>
<details><summary>Kaynaklar</summary>	
Gültekin Avcı - İstihbarat Teknikleri (Kitap)<br>
Wikipedia - https://tr.wikipedia.org/wiki/İstihbarat<br>
Milli İstihbarat Teşkilatı - https://www.mit.gov.tr/tarihce/giris.html<br>
Güvenlik Portalı - 	İstihbarat, Casusluk, Karşı Casusluk, Örtülü Operasyonlar ve Güvenlik (PDF)
</details>
